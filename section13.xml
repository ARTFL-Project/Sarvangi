<TEI xmlns="http://www.tei-c.org/ns/1.0">
  <text>
    <body>
      <div>
        <head>तप तीर्थ तासकार पतिव्रत कौं अंग</head>
        <lg type="[C]">
          <l xml:id="GopS13,1.0">तूंहीं मेरे रसनां तूंहीं मेरे बैंनां |</l>
          <l xml:id="GopS13,1.0">तूंहीं मेरे श्रवनां तूंहीं मेरे नैंनां |</l>
          <l xml:id="GopS13,1.1">तूंहीं मेरे आतम कवल मंझारी |</l>
          <l xml:id="GopS13,1.1">तूंहीं मेरे मनसा तुम परिवारी |</l>
          <l xml:id="GopS13,1.2">तूंहीं मेरे मनहीं तूंहीं मेरे सासा |</l>
          <l xml:id="GopS13,1.2">तूंहीं मेरे सुरतैं प्रांण निवासा |</l>
          <l xml:id="GopS13,1.3">तूंहीं मेरे नषसिष सकल सरीरा |</l>
          <l xml:id="GopS13,1.3">तूंहीं मेरे जीयरे ज्यूं जल नीरा |</l>
          <l xml:id="GopS13,1.4">तुम्ह बिन मेरे अवर को नांहीं |</l>
          <l xml:id="GopS13,1.4">तूंहीं मेरी जीवनि दादू मांहीं |</l>
          <l xml:id="GopS13,2.0">हरि केवल एक अधारा सोई तारण तिरण हमारा |</l>
          <l xml:id="GopS13,2.1">नां मैं पंडित पढि गुनि जांनूं नां कुछ ग्यांन बिचारा |</l>
          <l xml:id="GopS13,2.1">नां मैं अगमीं जोतिग जांनूं नां मुझ रूप सिंगारा |</l>
          <l xml:id="GopS13,2.2">नां तप मेरे इंद्री निग्रह नां कुछ तीरथ फिरणां |</l>
          <l xml:id="GopS13,2.2">देवल पूजा मेरे नांहीं ध्यांन कछू नहीं धरणां |</l>
          <l xml:id="GopS13,2.3">जोग जुगति नांहीं कुछ मेरे नां मैं साधन जांणौं |</l>
          <l xml:id="GopS13,2.3">वोषदि मूली मेरे नांहीं नां मैं देस बषांणौं |</l>
          <l xml:id="GopS13,2.4">मैं तौ और कछू नहीं जांनूं कहौ और क्या कीजै |</l>
          <l xml:id="GopS13,2.4">दादू एक गलित गोबिंद सूं इहि बिधि प्रांन पतीजै |</l>
          <l xml:id="GopS13,1">दादू सिधि हमारै सांईयां करामाति करतार |</l>
          <l xml:id="GopS13,1">रिधि हमारै रांम है आग्म अलष अपार |</l>
          <l xml:id="GopS13,2">गोबिंद गुसांईं तुम्हे अंम्हचा गुरू तुम्हे अंम्हचा ग्यांन |</l>
          <l xml:id="GopS13,2">तुम्हे अंम्हचा देव तुम्हे अंम्हचा ध्यांन |</l>
          <l xml:id="GopS13,3">तुम्हे अंम्हची पूजा तुम्हे अंम्हची पाती |</l>
          <l xml:id="GopS13,3">तुम्हे अंम्हचा तीर्थ तुम्हे अंम्हचा जाती |</l>
          <l xml:id="GopS13,4">तुम्हे अंम्हचा नाद तुम्हे अंम्हचा भेद |</l>
          <l xml:id="GopS13,4">तुम्हे अंम्हचा पुरांण तुम्हे अंम्हचा बेद |</l>
          <l xml:id="GopS13,5">तुम्हे अंम्हची जुगति तुम्हे अंम्हचा जोग |</l>
          <l xml:id="GopS13,5">तुम्हे अंम्हचा बैराग तुम्हे अंम्हचा भोग |</l>
          <l xml:id="GopS13,6">तुम्हे अंम्हची जीवनि तुम्हे अंम्हचा जप |</l>
          <l xml:id="GopS13,6">तुम्हे अंम्हचा साधन तुम्हे अंम्हचा तप |</l>
          <l xml:id="GopS13,7">तुम्हे अंम्हचा सील तुम्हे अंम्हचा संतोष |</l>
          <l xml:id="GopS13,7">तुम्हे अंम्हची मुकति तुम्हे अंम्हचा मोष |</l>
          <l xml:id="GopS13,8">तुम्हे अंम्हचा सिव तुम्हे अंम्हची सकति |</l>
          <l xml:id="GopS13,8">तुम्हे अंम्हचा आगम तुम्हे अंम्हची उकति |</l>
          <l xml:id="GopS13,9">तूं सति तूं अबिगति तूं अपरंपार तूं निराकार |</l>
          <l xml:id="GopS13,9">तुम्हचा नांम दादूचा बिश्रांम देहु देहु अवलंबन रांम |</l>
          <l xml:id="GopS13,10">तुम्हारी नांइ लागि हरि जीवनि मेरा |</l>
          <l xml:id="GopS13,10">मेरे साधन सकल नांव निज तेरा |</l>
          <l xml:id="GopS13,11">दांन पुंनि तप तीर्थ मेरे केवल नांव तुम्हारा |</l>
          <l xml:id="GopS13,11">ए सब मेरे सेवा पूजा ऐसा बरत हमारा |</l>
          <l xml:id="GopS13,12">ए सब मेरे बेद पुरांनां सुचि संजम है सोई |</l>
          <l xml:id="GopS13,12">ग्यांन ध्यांन एई सब मेरे और न दूजा कोई |</l>
          <l xml:id="GopS13,13">कांम क्रोध काया बसि करनां ए सब मेरे नांमां |</l>
          <l xml:id="GopS13,13">मुकता गुपता परगट कहिये मेरे केवल रांमां |</l>
          <l xml:id="GopS13,14">तारण तिरण नांव निज तेरा तुमहीं एक अधारा |</l>
          <l xml:id="GopS13,14">दादू अंग एक रस लागा नांव गहैं भौ पारा |</l>
          <l xml:id="GopS13,3.0"> तूंहीं तूं गुरदेव हमारा सब कुछ मेरे नांव तुम्हारा |</l>
          <l xml:id="GopS13,3.1">तुमहीं पूजा तुमहीं सेवा तुमहीं पाती तुमहीं देवा |</l>
          <l xml:id="GopS13,3.2">जोग जग्य तूं साधन जापं तुमहीं मेरे आपै आपं |</l>
          <l xml:id="GopS13,3.3">तप तीरथ तूं ब्रत स्नांनां तुमहीं ग्यांनां तुमहीं ध्यांनां |</l>
          <l xml:id="GopS13,3.4">बेद भेद तूं पाठ पुरांनां दादू के तुम प्यंड परांनां |</l>
          <l xml:id="GopS13,4.0">माइ गोबिंदे बाप गोबिंदा जाति पांति गुरदेव गोबिंदा |</l>
          <l xml:id="GopS13,4.1">गोबिंद ग्यांन गोबिंद ध्यांन सदा अनंदी राजारांम |</l>
          <l xml:id="GopS13,4.2">गोबिंद गावै गोबिंद नांचै गोबिंद भेष सदा निरति काछै |</l>
          <l xml:id="GopS13,4.3">गोबिंद पाती गोबिंद पूजा नांमौं भणैं मेरै देव न दूजा |</l>
          <l xml:id="GopS13,5.0">तूं मेरा तरवर मैं जन पंषी अंबरीक ध्रू नारद साषी |</l>
          <l xml:id="GopS13,5.1">जे तुम्ह गिरवर तौ मैं मोरा जौ तुम्ह चंदा रांम तौ मैं चकोरा |</l>
          <l xml:id="GopS13,5.2">जे तुम्ह सरवर तौ मैं मंछा जे तुम्ह गऊ रांम तौ मैं बंछा |</l>
          <l xml:id="GopS13,5.3">जे तुम्ह तीरथ तौ मैं जाती जे तुम्ह देवा रांम तौ मैं पाती |</l>
          <l xml:id="GopS13,5.4">पीपौ प्रणवैं अंतरजांमीं मैं तेरौ सेवग तूं मेरौ स्वांमीं |</l>
          <l xml:id="GopS13,6.0">जौ तुम तोरौ रांम मैं नहीं तोरौं तुम्ह सूं तोरि कवन सूं जोरौं |</l>
          <l xml:id="GopS13,6.1">तीरथ ब्रत का न करूं अंदेसा तुम्हरे चरण कमल का भरोसा |</l>
          <l xml:id="GopS13,6.2">जहां जहां जांऊं तहां तुम्हारी पूजा तुम्हसा देव और नहीं दूजा |</l>
          <l xml:id="GopS13,6.3">मैं अपनौं मन हरि सूं जोर्यौ तुम्ह सूं जोरि सबनि सूं तोर्यौ |</l>
          <l xml:id="GopS13,6.4">सब प्रकार तुम्हारी आसा मन क्रम बचन कहै रैदासा |</l>
          <l xml:id="GopS13,7.0">रांमराइ जिनि भरमावै हम कूं ताथैं करूं बीनती तुम कूं |</l>
          <l xml:id="GopS13,7.1">चरन तुम्हारे सबहीं देषूं तप तीर्थ ब्रत दांनां |</l>
          <l xml:id="GopS13,7.1">गंग जमुन पासि पांइनिके तहां देहु स्नांनां |</l>
          <l xml:id="GopS13,7.2">संगि तुम्हारे सबहीं लागे जोग जगि जे कीजै |</l>
          <l xml:id="GopS13,7.2">साधन सकल एई सब मेरे संग आपनां दीजै |</l>
          <l xml:id="GopS13,7.3">पूजा पाती देवी देवल सब देषूं तुम मांहीं |</l>
          <l xml:id="GopS13,7.3">मोकूं ओट आपनीं राषौ चरन कवल की छांहीं |</l>
          <l xml:id="GopS13,7.4">ए अरदासि दास की सुनियैं दूरि करौ भर्म मेरा |</l>
          <l xml:id="GopS13,7.4">दादू तुम्ह बिन और न जांनैं राषौ चरनहुं चेरा |</l>
          <l xml:id="GopS13,8.1">रांम नांम तिलक हरि रांम नांम माला |</l>
          <l xml:id="GopS13,8.1">रांम नांम छापा सिंगार गोपाला |</l>
          <l xml:id="GopS13,8.2">रांम नांम ब्रत रांम नांम पूजा |</l>
          <l xml:id="GopS13,8.2">रांम नांम तीरथ और न दूजा |</l>
          <l xml:id="GopS13,8.3">रांम नांम पुरांन रांम नांम बेदं |</l>
          <l xml:id="GopS13,8.3">रांम नांम बिदया रांम नांम भेदं |</l>
          <l xml:id="GopS13,8.4">रांम नांम बैकुंठ रांम नांम राजा |</l>
          <l xml:id="GopS13,8.4">और देव मेरै नांहीं काजा |</l>
          <l xml:id="GopS13,8.5">रांम नांम बंधव रांम नांम माता |</l>
          <l xml:id="GopS13,8.5">रांम नांम गुरदेव रांम नांम ताता |</l>
          <l xml:id="GopS13,8.6">रांम नांम रांम नांम अहोनिसि करिये |</l>
          <l xml:id="GopS13,8.6">मोहनदास कहै इनि बिधि तिरिये |</l>
          <l xml:id="GopS13,9.0">नांव लै रे नांव लै रे नांव लै रे लोई |</l>
          <l xml:id="GopS13,9.0">हरि नांव पटंतर नहीं दूजा कोई |</l>
          <l xml:id="GopS13,9.1">नांव देवा नांव सेवा नांव संजम सार |</l>
          <l xml:id="GopS13,9.1">नांव जपहि जे उतरहि पार |</l>
          <l xml:id="GopS13,9.2">नांव जोग नांव भोग नांव ध्यांन धारनां |</l>
          <l xml:id="GopS13,9.2">नांव जप नांव तप नांव न बिसारनां |</l>
          <l xml:id="GopS13,9.3">नांव दांन नांव पुंनि नांव मुकति होइला |</l>
          <l xml:id="GopS13,9.3">नांव कैं परसादि बाजीद सुषि सोइला |</l>
          <l xml:id="GopS13,10.0">नांइ तिरूं तेरे नांइ तिरूं नांइ तिरूं हो बाप रांम देवा |</l>
          <l xml:id="GopS13,10.1">नित अमावस नितैं पूंन्यूं नितैं हीं रवि चंदां |</l>
          <l xml:id="GopS13,10.1">गंगा जमनां संगमि देषूं आनंद लहरि तरंगा |</l>
          <l xml:id="GopS13,10.2">घटहीं बेणीं तीरथ आछै मरम न जांणैं कोई |</l>
          <l xml:id="GopS13,10.2">चित बिहंगम चेतिनि देषै लिपत न काहू होई |</l>
          <l xml:id="GopS13,10.3">ग्यांन सरोवर मन मंजन मंज्या सहजैं छूटिलै भ्रमां |</l>
          <l xml:id="GopS13,10.3">नांमां संगैं रांम बोलै रांम नांम निहिक्रमां |</l>
          <l xml:id="GopS13,11.0">बाबा पेड छाडि सब डाली लागे मूंढे जंत्र अभागे |</l>
          <l xml:id="GopS13,11.0">सोइ सोइ सब रैंनि गंवाई भोर भयौ तब जागे |</l>
          <l xml:id="GopS13,11.1">देवल जांऊं तौ देवी देषूं तीरथि जांऊं तौ पांणीं |</l>
          <l xml:id="GopS13,11.1">वोछी बुधि अगोचर बांणी नहीं परम गति जांणीं |</l>
          <l xml:id="GopS13,11.2">साध पुकारैं समझत नांहीं आंन जनम के सूते |</l>
          <l xml:id="GopS13,11.2">बांधे ए अरहट की घडि ज्यूं आवत जात बिगूते |</l>
          <l xml:id="GopS13,11.3">गुर बिन इत जगि कौंन भरोसा काकै संगि ह्वै रहिये |</l>
          <l xml:id="GopS13,11.3">गनिका कै घरि बेटा जायौ पिता नांम किस कहिये |</l>
          <l xml:id="GopS13,11.4">कहै कबीर यहु चित्र बिरोध्या बूझी अंमृत बांणीं |</l>
          <l xml:id="GopS13,11.4">षोजत षोजत सतगुर पाया मिटि गई आंवण जांणीं |</l>
          <l xml:id="GopS13,12.0">मूल सींचि बधै ज्यूं बेला सोई तत तरवर रहै अकेला |</l>
          <l xml:id="GopS13,12.1">देवी देषत फिरहिं ज्यूं भूले षाइ हलाहल बिष कूं फूले |</l>
          <l xml:id="GopS13,12.1">सुष कूं चांहैं पडै गलि पासी देषत हीरा हाथ थैं जासी |</l>
          <l xml:id="GopS13,12.2">केई पूजा रचि ध्यांन लगांवैं देवल देषैं षबरि न पांवैं |</l>
          <l xml:id="GopS13,12.2">तोरैंहि पाती जुगति न जांनीं इहिं भ्रमि भूलि रहे अभिमांनीं |</l>
          <l xml:id="GopS13,12.3">तीरथ ब्रत न पूजै आसा बनषंडि जांहि रहैं उदासा |</l>
          <l xml:id="GopS13,12.3">यौं तप करि करि देह जलांवैं भर्मत डोलैं जनम गंवावैं |</l>
          <l xml:id="GopS13,12.4">सतगुर मिलै न संसा जाई ए बंधन सब देइ छुडाई |</l>
          <l xml:id="GopS13,12.4">तब दादू परम गति पावै सो निज मूरति मांहि लषावै |</l>
          <l xml:id="GopS13,13.0">भली भई भवनि पधारे राजारांम सहर सुबस बस्यौ सारे सब कांम |</l>
          <l xml:id="GopS13,13.1">हरि आए के ए सहनांण मिटि गयौ तिमर उदित भयौ भाण |</l>
          <l xml:id="GopS13,13.2">जब हरि हिरदै कीन्हौं बास छूटि गई सब आसा पास |</l>
          <l xml:id="GopS13,13.3">परस कहै हरि दीनदयाल मूल गह्यौ तब छूटी डाल |</l>
        </lg>
        <lg type="[Ś]">
          <l xml:id="GopS13,15">मूल सींचौ रे अवधू मूल सींचौ ज्यूं तरवर मेल्हंत डालं |</l>
          <l xml:id="GopS13,15">अम्हे तौ चौरंगी मूल सींचिया यौं अनभै उतरिया पारं |</l>
          <l xml:id="GopS13,16">दादू मूल गहै सो निहचल बैठा सुष मैं रहै समाइ |</l>
          <l xml:id="GopS13,16">डाल पांन भर्मत फिरै बेदूं दीया बहाइ |</l>
          <l xml:id="GopS13,17">साहिब का दर छाडि करि सेवग कहीं न जाइ |</l>
          <l xml:id="GopS13,17">दादू बैठा मूल गहि डालैं फिरै बलाइ |</l>
          <l xml:id="GopS13,18">दादू जब लग मूल न सींचिये तब लग हस्या न होइ |</l>
          <l xml:id="GopS13,18">सेवा निर्फल सब गई फिरि पछितांनां सोइ |</l>
          <l xml:id="GopS13,19">दादू सींचे मूल के सब सींच्या बिस्तार |</l>
          <l xml:id="GopS13,19">दादू सींचे मूल बिन बादि गई बेगार |</l>
          <l xml:id="GopS13,20">सब आया उस एक मैं डाल पांन फल फूल |</l>
          <l xml:id="GopS13,20">दादू पीछै क्या रह्या जब निज पकड्या मूल |</l>
          <l xml:id="GopS13,21">षेत न निपजै बीज बिन जल सींचें क्या होइ |</l>
          <l xml:id="GopS13,21">सब निर्फल दादू रांम बिन जांनत है सब कोइ |</l>
          <l xml:id="GopS13,22">दादू जब मुष मांहैं मेल्हिये तब सब हीं त्रिपता होइ |</l>
          <l xml:id="GopS13,22">मुष बिन मेल्हें आंन दिसि त्रिपति न मांनैं कोइ |</l>
          <l xml:id="GopS13,23">दादू जब देव निरंजन पूजिये तब सब आया उस मांहि |</l>
          <l xml:id="GopS13,23">डाल पांन फल फूल सब दादू न्यारे नाहिं |</l>
          <l xml:id="GopS13,24">तरवर पेड सींचि घण प्रांणीं ज्यूं सब साषा मांनैं अनंद |</l>
          <l xml:id="GopS13,24">पारब्रह्म पूजा निधि पावै सुर तेतीसूं मणि मुकंद |</l>
          <l xml:id="GopS13,25">दादू टीका नांव कौं दूसर दीजे नांहि |</l>
          <l xml:id="GopS13,25">ग्यांन ध्यांन तप भेष पष सब आया उस मांहि |</l>
        </lg>
        <lg type="[C]">
          <l xml:id="GopS13,14.0">साधौ हरि सूं हेत हमारा जिनि यहु कीन्ह पसारा |</l>
          <l xml:id="GopS13,14.1">जा कारनि ब्रत कीजै तिल तिल ए तन छीजै |</l>
          <l xml:id="GopS13,14.1">सहजैं हीं सो जांनां हरि जांनत हीं मन मांनां |</l>
          <l xml:id="GopS13,14.2">जा कारनि तप जइये सीत घांम सिरि सहिये |</l>
          <l xml:id="GopS13,14.2">सहजैं हीं सो आवा हरि आवत हीं सचु पावा |</l>
          <l xml:id="GopS13,14.3">जा कारंनि बहु फिरिये करि तीर्थ भरमि भरमि मरिये |</l>
          <l xml:id="GopS13,14.3">सहजैं हीं सो चीन्हां हरि चींन्हि सबै सुष लीन्हां |</l>
          <l xml:id="GopS13,14.4">प्रेम भगति जिनि जांनीं सो काहे भरमैं प्रांनीं |</l>
          <l xml:id="GopS13,14.4">हरि संहजैं हीं भल मांनैं ताथैं दादू और न जांनैं |</l>
          <l xml:id="GopS13,15.0">जीयरा जाहि गौ मैं जांनां रे जो देष्या सो बहुरि न पेष्या |</l>
          <l xml:id="GopS13,15.0">माया सूं मन मांनां |</l>
          <l xml:id="GopS13,15.1">बाकुल बस्तर किता पहरिबा का तप बंनषंड बासा |</l>
          <l xml:id="GopS13,15.1">कहा गुमध रे पांहन पूजैं का जल डारै गाता |</l>
          <l xml:id="GopS13,15.2">कहै कबीर सुर मुनि उपदेसा लोका पंथ लगाई |</l>
          <l xml:id="GopS13,15.2">सुणौं संतौ सुमिरौ भगता जन हरि बिन जनम गंवाई |</l>
        </lg>
        <lg type="[Ś]">
          <l xml:id="GopS13,26">कबीर मथुरा जावो भावै द्वारिका भावै जावो जगनाथि |</l>
          <l xml:id="GopS13,26">साध संगति हरि भगति बिन कछू न आवै हाथि |</l>
          <l xml:id="GopS13,27">कबीर जप तप दीसैं थोथरा तीरथ ब्रत बिसास |</l>
          <l xml:id="GopS13,27">सूवै सैंबल सेविया यौ जग चल्या निरास |</l>
          <l xml:id="GopS13,28">परस कहै मैं पारषू परष्यौ रांम रतंन |</l>
          <l xml:id="GopS13,28">तप तीरथ ब्रत काचमणि त्यांह क्यूं मांनैं मन |</l>
          <l xml:id="GopS13,29">तीर्थ ब्रत सब बेलडी सब जग मेल्यौ छाइ |</l>
          <l xml:id="GopS13,29">कबीरै मूल निकंदियै कौंण हलाहल षाइ |</l>
          <l xml:id="GopS13,30">कबीर मन मथरा दिल द्वारिका काया कासी जांणि |</l>
          <l xml:id="GopS13,30">दसवां द्वारा देहुरा तामहि जोति पिछांणि |</l>
          <l xml:id="GopS13,31">कबीर तीरथ करि करि जग मूवा कुंडै पांणीं न्हाइ |</l>
          <l xml:id="GopS13,31">रांम हीं रांम जपंतडां काल घसीट्यां जाइ |</l>
          <l xml:id="GopS13,32">पांणीं कूं तीरथ करि मांनहि पांहन कूं कहि देवं |</l>
          <l xml:id="GopS13,32">प्रगट पुरिस सनमुषा ठाढा अंध न जांनहि भेवं |</l>
          <l xml:id="GopS13,33">पूजनहारा ताहि न पूजहि जांहि जपैं निसतारं |</l>
          <l xml:id="GopS13,33">अठसठि तीर्थ काया भीतर भूंदू बहे अंधियारं |</l>
          <l xml:id="GopS13,34">ऊंचैं नींचै पर्बत चढणां तूंटि गया सब पवनं |</l>
          <l xml:id="GopS13,34">इहै बस्त हेले मैं षोवहि आगैं जपै स कवनं |</l>
          <l xml:id="GopS13,35">चालंत पंथा तूटंत कंथा उडंति षेहा बिचलंति देहा |</l>
          <l xml:id="GopS13,36">पंथा तूटंति कंथा नाद बिंद अरु बाई |</l>
          <l xml:id="GopS13,36">अठसठि तीरथ घट ही भीतरि कहा भरमैं रे भाई |</l>
        </lg>
        <lg type="[C]">
          <l xml:id="GopS13,16.0">जोइ जोइ मोहि अचिरज होइ नेडौ रांम न देषै कोइ |</l>
          <l xml:id="GopS13,16.1">येक न सेठू फिरि फिरि थाके एकूं एकूं ऊंचे ऊंचे परबत ताके |</l>
          <l xml:id="GopS13,16.2">नीर प्रवेस करैं जल जोवैं तप तीरथ ब्रत काया षोवैं |</l>
          <l xml:id="GopS13,16.3">लुंचित मुनि इक जटा बधांवैं एक उरध मुषि अंग झुलांवैं |</l>
          <l xml:id="GopS13,16.4">भेष अनेक एक नहीं जांन्यौं आतमां सरूप धरि प्रभू न पिछांन्यूं |</l>
          <l xml:id="GopS13,16.5">साची कहूं न मांनैं कोइ परस सकल मैं देष्या सोइ |</l>
          <l xml:id="GopS13,17.0">नेडौ ही रे रांम ताकौ मारग भूला रे |</l>
          <l xml:id="GopS13,17.0">कोऊ गवनि केई आंथवनि भर्म भ्र्मि डूला रे |</l>
          <l xml:id="GopS13,17.1">लोह पारसि सदा लायौ पलट्यौ कांहीं रे |</l>
          <l xml:id="GopS13,17.1">जे यहु लोह कौ लोह रह्यौ तौ यहु पारस नांहीं रे |</l>
          <l xml:id="GopS13,17.2">आपणीं उणहारि भूला भूला अजपा कौ जाप रे |</l>
          <l xml:id="GopS13,17.2">सकति लोकां मारि कीयौ सींदरी थैं सांप रे |</l>
          <l xml:id="GopS13,17.3">तीनि गुन की ताप जदि की जीव कै जागी रे |</l>
          <l xml:id="GopS13,17.3">मृघ जल धाइ धाइ पीयौ कहीं कीं प्यास पणि भागी रे |</l>
          <l xml:id="GopS13,17.4">मकडांणां षाटू बिचैं जग षोदि बाधायौ रे |</l>
          <l xml:id="GopS13,17.4">बषनां गुर भेद तैं धन घर मांहैं पायौ रे |</l>
        </lg>
        <lg type="[Ś]">
          <l xml:id="GopS13,37">चंदा सिषर समांन सिर धरती धन धरिया |</l>
          <l xml:id="GopS13,37">गाडि गाइ करि राषिया ससि साषी करिया |</l>
          <l xml:id="GopS13,38">चाहि भई तब चेतिया सोम सुधा पांतरिया |</l>
          <l xml:id="GopS13,38">षोदि षोदि षाली पड्या जगनाथ कहै पचिमरिया |</l>
          <l xml:id="GopS13,39">ग्यांन गुरू का चंद्रमां काया धरणीं जांणि |</l>
          <l xml:id="GopS13,39">जगनाथ उरि रांम धन चितवंनि तहां पिछांनि |</l>
        </lg>
        <lg type="[C]">
          <l xml:id="GopS13,18.0">अभेदी नौं भेद पायौ उधरिया लोइ रे |</l>
          <l xml:id="GopS13,18.0">आकार नाटिक झूठा सु लहैगा सोइ रे |</l>
          <l xml:id="GopS13,18.1">भ्र्मि भ्र्मि तीरथ न्हावै आत्मां सचु न पावै |</l>
          <l xml:id="GopS13,18.1">पूठैं रोटी बांधें प्रांणीं षुध्या न जावै |</l>
          <l xml:id="GopS13,18.1">लाइ लै अनभै सूं ध्यांन तृबेणीं करिलै अस्नांन |</l>
          <l xml:id="GopS13,18.1">रांम जी कौ नांव लै ज्यूं पावै रे परम निधांन |</l>
          <l xml:id="GopS13,18.2">बिन दीठौ रूप ध्याइ सुंनि मैं समाधि लाइ |</l>
          <l xml:id="GopS13,18.2">बिन हीं पैडी चढि रे प्रांणीं गगन चै ठांइ |</l>
          <l xml:id="GopS13,18.2">धूप ध्यांन दीप ग्यांन सबद ची घंटा बाइ |</l>
          <l xml:id="GopS13,18.2">करिलै रे आतमां पूजा भूलौ रे मुगध कांइ |</l>
          <l xml:id="GopS13,18.3">बिनही परचै भिष्या षाइ जरै न उदर ठांइ |</l>
          <l xml:id="GopS13,18.3">जांणैं लौ अंत कै कालि |</l>
          <l xml:id="GopS13,18.3">चेति रे अहेला जंजाल जीव कौ काल सुकालां करै दुकाल |</l>
          <l xml:id="GopS13,18.3">नेडौ ही परम पद करि किलोल केलि |</l>
          <l xml:id="GopS13,18.4">तंत मंत झूठ जांणि मुलमां ऊघडै न्यांणि |</l>
          <l xml:id="GopS13,18.4">करिये रे कंचन जांमैं रती नहीं बांणि |</l>
          <l xml:id="GopS13,18.4">सोझईया रांमप्रसाद नहीं रे आंन सूं बाद |</l>
          <l xml:id="GopS13,18.4">कहा रे तवै ठणकार कहां रे नीसांण नाद |</l>
          <l xml:id="GopS13,19.0">हरि का मरम न जांणैं कोई जैसा भाव तैसी सिधि होई |</l>
          <l xml:id="GopS13,19.1">घरि बैठां तीरथ कूं धावै तीर्थ जाइ पछितावै |</l>
          <l xml:id="GopS13,19.1">तिहि तीर्थ कूं चलि मेरे जीयरा पुंनिरपि जनमि न आवै |</l>
          <l xml:id="GopS13,19.2">तीर्थ करि करि जगत भुलाया षोज्या तिनि हरि पाया |</l>
          <l xml:id="GopS13,19.2">कष्ट पषांण सबनि मैं केसौ ऐसा तृभुवण राया |</l>
          <l xml:id="GopS13,19.3">बिद्या अष्यर देव दिज पूजा इहि बेसासि बिगूता |</l>
          <l xml:id="GopS13,19.3">पीपौ कहै प्रगट परमेस्वर जन जागे जग सूता |</l>
          <l xml:id="GopS13,20.0">रे मन बैठि कितै जिनि जासी |</l>
          <l xml:id="GopS13,20.0">हिरदै सरोवर है अबिनासी |</l>
          <l xml:id="GopS13,20.1">काया मधे कोटि तीरथ काया मधे कासी |</l>
          <l xml:id="GopS13,20.1">काया मधे कवलापती बैकुंठ बासी |</l>
          <l xml:id="GopS13,20.2">उलटि पवन षट चक्र निवासी |</l>
          <l xml:id="GopS13,20.2">तीर्थराज गंग तट बासी |</l>
          <l xml:id="GopS13,20.3">गगन मंडल रवि ससि दोइ तारा |</l>
          <l xml:id="GopS13,20.3">उलटि कूंचीं लाग किवारा |</l>
          <l xml:id="GopS13,20.4">कहै कबीर मनि भई उजियारी |</l>
          <l xml:id="GopS13,20.4">पंच मारि एक रह्यौ निनारी |</l>
          <l xml:id="GopS13,21.0">तूं मेरे तीर्थ तूं मेरे कासी सेइये गोबिंद राइ सकल निवासी |</l>
          <l xml:id="GopS13,21.1">गगन गंगा भुवन गंगा बिबिधि गंगा नारांइण संगा |</l>
          <l xml:id="GopS13,21.2">अठसठि तीर्थ जौ मन चंगा रांम कै नांइ पषांलि ले अंगा |</l>
          <l xml:id="GopS13,21.3">पीपौ कहै जोगेस्वर सोई मुषि हिरदै जाकै एकै होई |</l>
          <l xml:id="GopS13,22.0">काया गढ षोजतां मैं नो निधि पाई |</l>
          <l xml:id="GopS13,22.0">अनत न जांऊं राजा रांम की दुहाई |</l>
          <l xml:id="GopS13,22.1">काया देवल काया देव काया पूजा पाती |</l>
          <l xml:id="GopS13,22.1">काया धूप दीप नइबेद काया तीर्थ जाती |</l>
          <l xml:id="GopS13,22.2">काया मां हैं अठसठि तीर्थ काया मां हैं कासी |</l>
          <l xml:id="GopS13,22.2">काया मां हैं कवलापती बैकुंठ बासी |</l>
          <l xml:id="GopS13,22.3">जे ब्रह्मंडें सोई प्यंडे जो षोजै सो पावै |</l>
          <l xml:id="GopS13,22.3">पीपौ प्रणवैं परम तत रे सतगुर मिलै लषावै |</l>
        </lg>
        <lg type="[Ś]">
          <l xml:id="GopS13,40">बहुतांनि बहुतीथां"र्नि किंबा जई सत योबनं |</l>
          <l xml:id="GopS13,40">सरीरानि सर्बतिथां"र्नि जस्य बुधि नि:श्चलमन |</l>
          <l xml:id="GopS13,41">किं गते कुरषेत्रे नाना तिर्थेषु सेविते |</l>
          <l xml:id="GopS13,41">सा ग्रिहे बिंदयते च आतमां: मुकति गछंति निर्मला |</l>
          <l xml:id="GopS13,42">इंदतीर्थमिदंतीर्थ भ्रंमते मांनसानरा |</l>
          <l xml:id="GopS13,42">आतमांतीर्थ न जानामि तेषांतीर्थ निनार्थकं |</l>
        </lg>
        <lg type="[C]">
          <l xml:id="GopS13,23.0">तृबेणीं पिराग करौ मन मंजन सेवो राजा अलष निरंजन |</l>
          <l xml:id="GopS13,23.1">पुरी द्वारिका निकटि गोमती गंग जमन बिचि बहै सरस्वती |</l>
          <l xml:id="GopS13,23.2">अठसठि तीर्थ मधि सरोवर एक तपौ तामैं ताकौ घर |</l>
          <l xml:id="GopS13,23.3">भणत नांमदेव सुणहूं तिलोचन ए तीर्थ सब अघ के मोचन |</l>
          <l xml:id="GopS13,24.0">परियत प्रांणियां रे धोइ काया कापडूं कुसमल मैल उतारि रे |</l>
          <l xml:id="GopS13,24.0">हरि हरि सबदैं झींक दे झाझी श्री रांम नैं नांइ पषालि रे |</l>
          <l xml:id="GopS13,24.1">सुकृत सौंदणीं करै बासनां चैतनि चूंनूं मांहि रे |</l>
          <l xml:id="GopS13,24.1">षिमिया षार निर्मल मति नीली सौंदणीं सहजि सु भाइ रे |</l>
          <l xml:id="GopS13,24.2">निरवरति नदी संतोष सरोवर सुपरि सिला सत पाले रे |</l>
          <l xml:id="GopS13,24.2">साबू सतगुर ग्यांन निर्मल जल पांचे बस्तर पषाले रे |</l>
          <l xml:id="GopS13,24.3">जप तप संजमि ताप विभाई आवै अति उजाल रे |</l>
          <l xml:id="GopS13,24.3">निज घूंट घडी घडी घूंटा रे सौपे श्रीगोपाल रे |</l>
          <l xml:id="GopS13,24.4">धर्म ध्यांन धरि धोनूं धोबी मक रिसि कूडा कांम रे |</l>
          <l xml:id="GopS13,24.4">चारि पदार्थ चत्रभुज आपै कबिरे कांन्हइया स्वांमि |</l>
          <l xml:id="GopS13,25.0">बिस्न ध्यांन स्नांन करि रे बाहरि अंगम धोइ रे |</l>
          <l xml:id="GopS13,25.0">साच बिनां सीझसि नहीं कांई ग्यांन द्रिष्टैं जोइ रे |</l>
          <l xml:id="GopS13,25.1">जंजाल मांहैं जीव राषै सुधि नहीं सरीर रे |</l>
          <l xml:id="GopS13,25.1">अभिअंतरि भेदै नहीं कांईं बाहरि न्हांवैं नीर रे |</l>
          <l xml:id="GopS13,25.2">निहिक्रम नदी ग्यांन जल सुंनि मंडल मांहि रे |</l>
          <l xml:id="GopS13,25.2">अवधूत जोगी आतमां कांईं एणैं संजमे न्हांइ रे |</l>
          <l xml:id="GopS13,25.3">इला प्यंगुला सुषमनां कांईं पछिम गंगा भालि रे |</l>
          <l xml:id="GopS13,25.3">कहै कबीर कुसमल झडैं मांहि लौ अंग पषालि रे |</l>
        </lg>
        <lg type="[Ś]">
          <l xml:id="GopS13,43">सरीर सरोवर रांम जल मांहैं संजम सार |</l>
          <l xml:id="GopS13,43">दादू सहजैं सब गए मन कै मैल बिकार |</l>
          <l xml:id="GopS13,44">रांम नांम जल कृता स्नांनं सदाजितह |</l>
          <l xml:id="GopS13,44">तन मन आतम निर्मलं पंच भू पापंगतह |</l>
          <l xml:id="GopS13,45">सतंसीलंद्वैस्नांनं त्रितिये गुरबाय कं |</l>
          <l xml:id="GopS13,45">चतुर्थेगिनां न स्नांनं जलस्नांनं दिनेदिने |</l>
          <l xml:id="GopS13,46">अवधू मन चंगा तौ कठौती गंगा बांधै पेल्हा तौ जगत्र चेला |</l>
          <l xml:id="GopS13,46">बदत गोरषनाथ सति सरूप तत बिचारै तौ रेष न रूप |</l>
        </lg>
        <lg type="[C]">  
          <l xml:id="GopS13,26.0">हरि नांव अंमृत पषालि मुषा थे |</l>
          <l xml:id="GopS13,26.0">बहुत ते पांणीं कीं करै रे |</l>
          <l xml:id="GopS13,26.1">आसत्या चा मल लागिले जिभ्या |</l>
          <l xml:id="GopS13,26.1">ते न छूटंति हरि नांव बिणां |</l>
          <l xml:id="GopS13,26.2">हरि कथा गंगेव अस्नांन जला |</l>
          <l xml:id="GopS13,26.2">नांमां नां स्वांमीं ची एही रजा |</l>
          <l xml:id="GopS13,27.0">रांम नांमैं प्यंड पषाल मल नहीं लागे जपत गोपाल |</l>
          <l xml:id="GopS13,27.1">रांम नांम डूंगर सी सिला धुबिया धोवै अंतरि मला |</l>
          <l xml:id="GopS13,27.2">बर्णा आश्रंम नांनां मती नांमदेव कौ स्वांमीं कवलापती |</l>
          <l xml:id="GopS13,28.0">काया डंड मन मैं हरि गुनां जल बिन निर्मल हरि के जनां |</l>
          <l xml:id="GopS13,28.1">काली कोइल अंब अहार उजल बग बहु जीव संघार |</l>
          <l xml:id="GopS13,28.2">बुधि बिन बांइसि सबै अहार षीर नीर का हंस बिचार |</l>
          <l xml:id="GopS13,28.3">कहि नापा हरि करणीं सार बरण बांनैं को उतर्यौ पार |</l>
          <l xml:id="GopS13,29.0">काया मंजिसि कौंन गुनां घट भीतरि है मलनां |</l>
          <l xml:id="GopS13,29.1">जौ तूं हिरदै सुध मनि ग्यांनी तौ तूं कहा बिरोलै पांनीं |</l>
          <l xml:id="GopS13,29.2">तूंबी अठसठि तीरथ न्हाई कडवापण तऊ न जाई |</l>
          <l xml:id="GopS13,29.3">कहै कबीर बिचारी भौसागर तारि मुरारी |</l>
          <l xml:id="GopS13,47">न्हांवण चले त्रे जणें दिलि षोटे मन चोर |</l>
          <l xml:id="GopS13,47">बाहरि धुती तूंबडी अंदरि बिस ति कोर |</l>
          <l xml:id="GopS13,48">दोइ भाल थीन्हां दियां दस भालगी होर |</l>
          <l xml:id="GopS13,48">साध भले अणन्हांदियां नांनिका चोर स चोरै चोर |</l>
          <l xml:id="GopS13,49">न्हांऐं ध%रूयैं पुंनित मींडक मंछियां |</l>
          <l xml:id="GopS13,49">जतियां बहुला पुंनित बलदां षसियां |</l>
          <l xml:id="GopS13,49">मूंड मुडांयैं पुंनित भेडां ससियां |</l>
          <l xml:id="GopS13,49">सेवा सुमिरण सार सदा बिगसियां |</l>
          <l xml:id="GopS13,49">नांनिक रते नांइ गल्हीं सचियां |</l>
          <l xml:id="GopS13,50">जल बिन झूले चैंन कहि भूले मारग जोग |</l>
          <l xml:id="GopS13,50">जैसैं कोली कांस मैं तिरैं अग्यांनीं लोग |</l>
          <l xml:id="GopS13,30.0">धोइ मेरे धोबिया मंझ की धारा निर्मल नीझर घाट हमारा |</l>
          <l xml:id="GopS13,30.1">जे मल भरे ते षरे बिगूते निर्मल भये ते पार पहूंते |</l>
          <l xml:id="GopS13,30.2">जनम मरण के संसै टूटे हरि रस पीवत सकल मल छूटे |</l>
          <l xml:id="GopS13,30.3">कहि प्रिथीनाथ मन इहि रस मेलू प्रगट गोपाल संमीप हि षेलूं |</l>
          <l xml:id="GopS13,31.0">हरि हिरदै तब बिघन न कोई हरि सूं प्रीति बुधि बल सोई |</l>
          <l xml:id="GopS13,31.1">हरि बल बुधि हिरदै बसै परम बमेक बिचार |</l>
          <l xml:id="GopS13,31.1">सदा सु चिंता दास कै हरि मंजन आचार |</l>
          <l xml:id="GopS13,31.2">परसा पांणीं न्हाइ करि पतित न पांवन होइ |</l>
          <l xml:id="GopS13,31.2">पांवन करसी हरि भजन साषि सुणौं सब कोइ |</l>
          <l xml:id="GopS13,31.3">परसा मैली देह कौं मल धोवण कूं नीर |</l>
          <l xml:id="GopS13,31.3">मन मंजन कूं हरि भजन प्रगट प्रेम की सीर |</l>
          <l xml:id="GopS13,32.0">हरि के धोबिया मन धोइ ऐसैं दाग पुरातन षोइ रे |</l>
          <l xml:id="GopS13,32.1">सध साबण सुरति तपणा पंचौं ठांव संजोइ रे |</l>
          <l xml:id="GopS13,32.1">निर्मल नीर भर्यौ रांम सागर मल नहीं लागै कोइ रे |</l>
          <l xml:id="GopS13,32.2">सिलह साच रे वसुधि बुधी सींटी स्वांति भजि सोइ रे |</l>
          <l xml:id="GopS13,32.2">इसी कि सबति करणीं चालै ताहि न पूजै कोइ रे |</l>
          <l xml:id="GopS13,32.3">महज क्रपला कबज कुंदी रे षिमां षूम समोइ रे |</l>
          <l xml:id="GopS13,32.3">अति उजास अमोल कपडा नित: पहरण होइ रे |</l>
          <l xml:id="GopS13,32.4">षर कूं बंधिलै गांमि गंठडी प्रीति पैंडौ जोइ रे |</l>
          <l xml:id="GopS13,32.4">कहत नवल सो धोबिया कारीगर ताकूं बैकुंठ मंजूरी होइ रे |</l>
        </lg>
      </div>
    </body>
  </text>
</TEI>





